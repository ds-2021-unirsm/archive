# The flow towards Europe

![Immagine 2021-03-11 084704](https://user-images.githubusercontent.com/79698172/110753535-fb472f00-8246-11eb-829f-87a67463cee6.png)

https://www.lucify.com/the-flow-towards-europe/

### Che cos’è? 
Il progetto si sviluppa all’interno di una pagina web dove vengono mostrate diverse data visualization relative ai flussi migratori di richiedenti asilo nei paesi europei. 

### Come funziona?
I dati vengono mostrati attraverso tre diverse visualizzazioni. 
La prima è composta da una mappa geografica che ritrae l’Europa insieme a parte di Asia e Africa. Attraverso delle piccole particelle che si muovono da uno stato all’altro viene rappresentato il flusso dei richiedenti asilo nel corso del tempo. 
Ogni punto rappresenta 25 persone, ovvero il corrispondente di un autobus al completo. Attraverso uno slider orizzontale è possibile visualizzare i diversi flussi in tempi diversi, dal 2012 al 2018.
La mappa è interattiva, infatti cliccando su ogni stato viene mostrato più nel dettaglio lo spostamento dei richiedenti asilo. 
La seconda visualizzazione è formata da un alluvial diagram che mostra la totalità mensile dei richiedenti asilo, specificandone la provenienza nella parte destra del grafico e verso quale stato effettuano la richiesta nella parte sinistra. Anche in questo caso è possibile visualizzare i diversi mesi tra il 2012 e il 2018 interagendo con uno slider.
La terza parte di questa visualizzazione dati invece sfrutta la metafora della grandezza del campo da calcio. In un primo momento vengono mostrati 15 campi da calcio, ovvero il volume che occuperebbero stando in piedi i rifugiati siriani che hanno chiesto asilo in Europa tra l’aprile del 2011 e il dicembre del 2017.
In seguito, vengono mostrati i campi da calcio che occuperebbero i cinque milioni di rifugiati siriani sparsi in Turchia, Libano, Giordania, Iraq, Egitto e Nord Africa. 

### Cosa significa?
Il progetto vuole trasmettere la grandezza di una delle più importanti crisi di rifugiati che l’Europa abbia mai sperimentato dalla Seconda Guerra Mondiale.

### What if?
Sarebbe interessante poter vedere tutti i continenti in modo da avere una visione globale del fenomeno e non solamente a livello Europeo. 
