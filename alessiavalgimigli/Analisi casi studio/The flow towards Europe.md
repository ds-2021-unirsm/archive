# The flow towards Europe

![Immagine 2021-03-11 084704](https://user-images.githubusercontent.com/79698172/110753535-fb472f00-8246-11eb-829f-87a67463cee6.png)

### Che cos’è? 
Il progetto tratta il tema dei flussi migratori dei rifugiati in Europa e si sviluppa all’interno di una pagina web, dove è presente una mappa interattiva open source, attraverso la quale viene descritto visivamente il fenomeno. Di seguito, la tematica viene approfondita attraverso ulteriori data visualization, che analizzano il fenomeno da un punto di vista più quantitativo. 

### Come funziona?
I dati vengono mostrati attraverso tre diverse visualizzazioni. 
La prima è composta da una mappa geografica che ritrae l’Europa insieme a parte di Asia e Africa. Attraverso delle piccole particelle che si muovono da uno stato all’altro viene rappresentato il flusso dei richiedenti asilo nel corso del tempo. 
Ogni punto rappresenta 25 persone, ovvero il corrispondente di un autobus al completo. Attraverso uno slider orizzontale è possibile visualizzare i diversi flussi in tempi diversi, dal 2012 al 2018.
La mappa è interattiva, infatti cliccando su ogni stato viene mostrato più nel dettaglio lo spostamento dei richiedenti asilo. 
La seconda visualizzazione è formata da un alluvial diagram che mostra la totalità mensile dei richiedenti asilo, specificandone la provenienza nella parte destra del grafico e verso quale stato effettuano la richiesta nella parte sinistra. Anche in questo caso è possibile visualizzare i diversi mesi tra il 2012 e il 2018 interagendo con uno slider.
La terza parte di questa visualizzazione dati invece sfrutta la metafora della grandezza del campo da calcio. In un primo momento vengono mostrati 15 campi da calcio, ovvero il volume che occuperebbero stando in piedi i rifugiati siriani che hanno chiesto asilo in Europa tra l’aprile del 2011 e il dicembre del 2017.
In seguito, vengono mostrati i campi da calcio che occuperebbero i cinque milioni di rifugiati siriani sparsi in Turchia, Libano, Giordania, Iraq, Egitto e Nord Africa. 

### Cosa significa?
Il progetto vuole trasmettere la grandezza di una delle più importanti crisi di rifugiati che l’Europa abbia mai sperimentato dalla Seconda Guerra Mondiale e per farlo cerca di rappresentare ogni rifugiato come un singolo punto in movimento. Non visualizza semplicemente un insieme di persone, ma evidenzia anche ogni singolo, umanizzando i dati ed enfatizzando il loro significato. 

### What if?
Cosa succederebbe se all’interno della pagina web, oltre alle diverse visualizzazioni di dati, ci fossero le testimonianze di chi quei dati li rappresenta? Oppure dei volontari che li hanno aiutati o delle strutture che li hanno accolti. Questo riuscirebbe ad innalzare maggiormente il valore di quei punti che si muovono all’interno dello spazio: non sarebbero più solo pallini che rappresentano persone, ma diventerebbero vere e proprie vite. Si riuscirebbe ad empatizzare con la visualizzazione e a creare una forte componente emozionale nella fruizione della pagina web.

#### Reference
https://www.lucify.com/the-flow-towards-europe/

https://dublin.sciencegallery.com/trauma-exhibits/the-flow-towards-europe

#### Progetti correlati
- Melting Pot Project, Tekja, 2014 [+](https://tekja.com/portfolio/melting_pot_project/)
![melting pot](https://user-images.githubusercontent.com/79698172/122680468-3e6e5200-d1e7-11eb-98c4-b8b1395395ed.png)
Keywords: singolo individuo, visualizzazione d’insieme 

- A Good Life for All, Federica Fragapane, 2018 [+](https://www.behance.net/gallery/73567253/A-Good-Life-for-All-Scientific-American)
![a good time for all](https://user-images.githubusercontent.com/79698172/122680533-83928400-d1e7-11eb-9910-a313639d128b.png)
Keywords: umanizzazione dei dati, organicità

