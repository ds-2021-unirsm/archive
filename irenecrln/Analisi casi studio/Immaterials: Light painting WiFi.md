✹ Immaterials: Light painting WiFi, 2012, Timo Arnall, Jørn Knutsen and Einar Sneve Martinussen ✹
---
## Cos'è
Immaterials è un lavoro di dataviz realizzato da *Timo Arnall , Jørn Knutsen e Einar Sneve Martinussen* nel 2012, ad Oslo. Lo strumento da loro utilizzato consiste in un'asta, alta 4 m. con 80 led, che funge da metro ma che trova la sua forma espressiva nella fotografia che viene utilizzata per visualizzare e disegnare la topografia delle reti wifi.

## Come funziona 

L'elemento centrale del lavoro di questo team creativo è un'asta munita di 80 led e di un'antenna per la ricezione del wifi. Questa, spostandosi nello spazio, percepirà di volta in volta diversi cambiamenti del segnale wifi che saranno rappresentati proporzionalmente al numero di led che si accendono e grazie alle foto realizzate con la lunga esposizione, vengono realizzati dei grafici di luce (da qui il nome *"Light painting"*) caratterizzati da una texture di linee tratteggiate.

## Cosa significa 
La mia mente, ormai deviata dalle teorie gibsoniane, ha interpretato questo lavoro come un tentativo di bucare la "quarta parete" del **cyberspazio** rendendo visibile la geografia di questa dimensione sospesa tra il reale e il virtuale. Il grafico, prodotto dall'asta luminosa, vuole renderci consapevoli di quanto le infrastrutture invisibili che compongono il nostro mondo tecnologico  permeano quello reale, rendendo quindi visibile l'invisibile. Questa visualizzazione ha probabilmente un doppio obiettivo:  evidenziare che dovremmo conoscere ciò che usiamo e ci circonda e allo stesso tempo la superficialità con la quale tendiamo a non preoccuparcene troppo, a maggior ragione se questo non è tangibile.

## What if..
Un elemento che potrebbe dare un ulteriore valore aggiunto a questa visualizzazione sarebbe la possibilità di vedere il numero di trasmettitori e, per comunicare la visibilità di questi, creare una scala di colori in cui ogni gradiente sta ad indicare il numero dei router registrati dall’antenna.
