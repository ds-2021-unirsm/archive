✹ The flow towards Europe, 2015, Lucify ✹
---

## Cos'è
The flow towards Europe è una data visualization realizzata dall’agenzia finlandese *Lucify* nel 2015 che, basandosi sui dati relativi ai richiedenti 
asilo politico nei paesi europei, vuole mostrare gli spostamenti dei rifugiati dall’inizio del 2012 al 2018.

## Come funziona
All'interno del sito dedicato al progetto possiamo trovare diversi tipi di visualizzazioni.
La mappa principale mostra il flusso dei migranti verso l'Europa, dove l'utente può selezionare il paese di destinazione e vedere il flusso di punti luminosi, 
dove ogni punto rappresenta 25 persone e, tramite un alluvial diagram, mostra il totale di persone (e il loro paese di origine) che hanno chiesto asilo politico 
in un determinato paese. Infine troviamo una rappresentazione metaforica in cui dei campi di calcio quantificano e visualizzano i richiedenti asilo, dal 2011 al 2017. 
La stessa rappresentazione viene elaborata per gli oltre cinque milioni di rifugiati siriani richiedenti asilo in Turchia, Libano, Giordania, Iraq, Egitto e Nord Africa, 
che così vengono a costituire ben **79 campi da calcio**.

## Cosa significa
Ogni giorno i media parlano di un numero enorme di migranti ma il lavoro condotto da *Lucify* è un modo potente per visualizzare l’entità della tragedia, ci mostra ed evidenzia come  **mezzo milione di richiedenti asilo** non sia solo un numero, ma dietro a questo dato ci siano delle persone e cerca di dare una dignità a quello che prima era solo un ammasso di cifre.

## What if...
Cosa succederebbe se i dataviz già esistenti fossero arricchiti con altri dati che potrebbero indirizzare il flusso migratorio secondo determinate caratteristiche? 
Ad esempio si potrebbe pensare ad una selezione secondo le professionalità dichiarate. Così facendo, si potrebbe  dare un’opportunità di inserimento verso quegli stati che hanno necessità di certe competenze rendendo vantaggiosa la presenza dei rifugiati sia per questi, che avrebbero la possibilità di condurre una vita dignitosa, sia per gli stati che li accolgono in quanto si arricchirebbero di competenze e non sarebbero costretti a sostenere semplicemente costose misure assistenziali

