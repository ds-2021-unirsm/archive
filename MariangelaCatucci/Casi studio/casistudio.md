# **THE FLOW TOWARDS EUROPE, *2015*, LUCIFY**

[Link sito web](https://www.lucify.com/the-flow-towards-europe/)

![1](https://user-images.githubusercontent.com/28058955/110678436-9a800e00-81d6-11eb-996a-d22b0d139bc2.PNG)

**WHAT IS?**

É una mappa interattiva dell'Europa e parte dell'Africa che mostra i flussi migratori nel periodo 2012-2018 dai richiedenti asilo presso gli stati europei.

**HOW IT WORKS?**

Il sito web permette di conoscere i dati attraverso la mappa e una timeline, con la quale è possibile muoversi nei mesi tra il 2012 e il 2018. Le persone sono rappresentate tramite dei puntini bianchi (ognuno dei quali indica 25 persone) ed è possibile aumentare la velocità con la quale essi si muovono. Scorrendo la linea del tempo, è possibile visualizzare i cambiamenti attraverso un alluvial diagram che mette in evidenza la quantità di flussi nei vari paesi. Inoltre, sulla mappa compaiono dei bar chart in corrispondenza di ogni Stato europeo che permettono una visualizzazione più concreta delle differenze.

**WHAT DOES IT MEAN?**

La mappa mostra **due** aspetti fondamentali: la quantità sempre maggiore di persone costrette ad andare via dalla propria terra di origine a causa di guerre o situazioni economiche difficili nelle quali si trovano; la percezione (**spesso errata**) del numero di richiedenti asilo nei vari paesi europei. *(Es. Gli italiani credono che la maggior parte delle migrazioni siano dirette verso il proprio Paese e che l'Europa rifiuti le persone)*

**WHAT IF?**

Cosa succederebbe se i dati mostrassero anche le attività e i lavori che i migranti portavano avanti nei loro paesi di origine prima di essere costretti a scappare?


# **IMMATERIALS: LIGHT PAINTING WIFI, *2012*, TIMO ARNALL, JØRN KNUTSEN AND EINAR SNEVE MARTINUSSEN**

[Link sito web](http://yourban.no/2011/02/22/immaterials-light-painting-wifi/)

![aho_wifi](https://user-images.githubusercontent.com/28058955/110685882-08c8ce80-81df-11eb-9ea5-2a8ede5c273c.jpg)

**WHAT IS?**

Il progetto, realizzato sottoforma di film, vuole mostrare le reti WiFi presenti nella città e la loro potenza, anche se alla nostra percezione non sono visibili e realmente quantificabili. 

**HOW IT WORKS?**

*Immaterial* prevede l'utilizzo di luci posizionate su un'asta che si illuminano ad intermittenza. L'asta utilizzata è alta 4 metri e contiene circa 80 luci. L'utilizzo della tecnica fotografica **Light Painting** permette di visualizzare l'intensità della rete grazie a tempi di esposizione molto lunghi. Le foto mostrano barre di luci che variano di altezza in base alla potenza del segnale di trasmissione dela rete.

**WHAT DOES IT MEAN?**

Il progetto vuole portare alla luce la presenza di elementi invisibili all'interno della città ma che ci accompagnano durante la nostra quotidianità. Le fotografie mettono in evidenza vere e proprie strutture architettoniche che cambiano in base a diversi fattori quali l'intensità del segnale e i luoghi urbani. É interessante notare come questa struttura di luci si inserisca all'interno della città creando un nuovo livello percettivo del nostro modo di vivere.

**WHAT IF?**

Cosa succederebbe se le strutture visibili solo tramite Light Painting esistessero davvero all'interno della città?


# **MONUMENT, *2006*, CALEB LARSEN**

[Link sito web](http://classic.rhizome.org/portfolios/artwork/43859/)

![monument-bbs](https://user-images.githubusercontent.com/28058955/110696052-e046d180-81ea-11eb-9ca9-e6c2a6038110.jpg)

**WHAT IS?**

*Monument* è un'installazione in cui si vuole mostrare il numero di omicidi in tempo reale attraverso una visualizzazione composta da piccole palline di colore giallo.

**HOW IT WORKS?**

Il progetto prevede l'utilizzo di un software che raccoglie informazioni in tempo reale da **4500** testate giornalistiche di tutto il mondo in lingua inglese. L'analisi dei testi prende in considerazione le notizie che riguardano omicidi e attraverso un algoritmo viene determinato il numero di persone uccise. Questo meccanismo permette di mettere in movimento l'apertura del contenitore che contiene le palline gialle, permettondone quindi la loro caduta in un numero pari al numero di persone morte. Le palline che cadono formano di conseguenza delle strutture diverse, creando quindi **monumenti che variano** in base al movimento delle palline.

**WHAT DOES IT MEAN?**

Il progetto crea una contraddizione tra l'utilizzo di elementi che non verrebbero mai associati ad omicidi e la rappresentazione degli stessi. Infatti, mentre le piccole palline e il loro colore richiamano qualcosa di allegro, la loro caduta disorienta in quanto non se ne comprende il motivo. Allo stesso tempo, la scelta della caduta è legata all'idea di un corpo che cade in fase di morte.

**WHAT IF?**

Cosa succederebbe se le palline *non fossero solo gialle*? Ovvero se si prendessero in considerazione non solo gli omicidi in generale ma le cause dei vari omidici. O ancora, cosa succederebbe se oltre agli omicidi si rappresentassero anche i **suicidi**?
