# The flow towards Europe, 2015, *Lucify*

![screenshot of the website](https://assets.bwbx.io/images/users/iqjWHBFdfxIU/ivJOmI9lhVlo/v0/1800x-1.png)

### Cos'è?
"*The flow toward Europe*" è una *data-visualization* interattiva, sviluppata da Juho Ojala e Ville Saarinen dello studio *Lucify*, che mette in mostra la **crisi dei flussi di migranti** dai loro paesi di origine e verso diversi paesi europei. I dati rappresentati fanno riferimento alle informazioni sul numero di richiedenti asilo politico, rilasciate dalla *Agenzia delle Nazioni Unite per i Rifugiati* (UNHCR), coprendo un periodo temporale che va dal 01 gennaio 2012 al 24 ottobre 2018.

### Come funziona?
Il sito web è composto da tre diversi grafici.
Il primo, quello di maggior impatto, vuole rappresentare visivamente i flussi creati dallo spostamento, nel tempo, dei migranti: questi vengono rappresentati da puntini bianchi 
(ogni puntino va tradotto in un gruppo di 25-50 persone) che si spostano dal paese di partenza al paese europeo di arrivo.
Nella parte superiore della mappa vediamo una sorta di linea temporale con un *line-chart* (dove l'utente può spostarsi a piacimento) che ci racconta in modo chiaro la 
portata dei flussi. Inoltre, con il passare del tempo, una barra verticale si innalza, da ogni punto di arrivo, in base al numero di rifugiati arrivati fino a quel momento.

Questo grafico è accompagnato da uno slider che permette all'utente di gestire la velocità dell'animazione. I puntini, si muovono, in relazione allo scorrere del tempo, 
ad una velocità di 5km/h, una media di quella reale.

Un'ulteriore interazione con la mappa sta nella possibilità di evidenziare, tramite hover del mouse, le singole nazioni europee, mettendo in mostra anche il numero di 
persone arrivate in quel momento della linea temporale.

Il secondo grafico è un *diagramma di Sankey*, utile a visualizzare in modo più esplicito i valori dei dati. Anche questo è interattivo e l'hover del mouse permette di 
evidenziare in modo più chiaro i paesi di partenza e di destinazione.
Anche questo grafico è accompagnato da uno slider, che in questo caso permette di osservare il cambiamento dei flussi nel tempo.

L'ultima rappresentazione, non interattiva, racconta quanti rifugiati effettivi riescono ad arrivare a destinazione: vengono utilizzati dei campi da calcio come unità di 
misura di questi numeri.

### Cosa significa?
Il racconto principale di questo progetto è racchiuso nel primo grafico.
Qui, salta all'occhio che tutti i flussi abbiano origine esattamente dal centro di ogni paese di partenza, questo perché, secondo gli autori, non era necessario 
raccontare i percorsi, in quanto il focus doveva rimanere sulla quantità dei flussi, sulla portata della crisi migratoria. L'entità della crisi viene trasmessa in maniera 
chiara e intuitiva, spaventosa in determinati momenti. Ad esempio, specialmente nel momento di massimo movimento, il tentavo di dare un'organizzazione agli spostamenti 
fallisce, e sulla mappa regna una generale confusione.

Secondo una personale interpretazione, sembra di vedere un insieme di stelle, di energie, che vengono assorbite dalle nazioni ospitanti. Le particelle spariscono una 
volta arrivate a destinazione, o meglio vengono racchiuse nei *bar-chart* che si innalzano, diventando dei semplici dati, e quindi questo modo spersonalizzati.

### What if..?
Il grafico non rende giustizia alla lunghezza del viaggio e del numero di giorni di cammino che i tanti migranti si trovano ad affrontare.
Si potrebbe implementare la visualizzazione con degli esempi che descrivano in modo più approfondito la difficoltà di questi viaggi.

---

### References:
- *The flow towards Europe*, website [+](https://www.lucify.com/the-flow-towards-europe/)
- "*A novel visualisation of the refugee crisis*", Lucify Blog, Medium [+](https://blog.lucify.com/a-novel-visualisation-of-the-refugee-crisis-565e40ab5a50#.ys0pww1a7)
- "*Mapping the Frenzy of Europe's Migrant Crisis*", Bloomberg CityLab [+](https://www.bloomberg.com/news/articles/2015-10-27/watch-europe-s-migrant-crisis-escalate-in-this-animated-interactive-map)
