# Immaterials: Light painting WiFi, 2012, *T. Arnall, J. Knutsen and E. S. Martinussen*

![picture](https://farm6.static.flickr.com/5091/5480060060_60beebcd8f_z.jpg)

### Cos'è?
Il progetto è una *data-visualization* dei segnali WiFi nella città di Oslo. Questi vengono catturati da un sensore di misurazione dell'intensità e "tradotte" in segnali luminosi.
Il prodotto finale è una clip video dove possiamo vedere le configurazioni finali ottenute da queste luci, ottenute tramite la tecnica del *light painting* (o lunga esposizione).

### Come funziona?
Per misurare, visualizzare e studiare la qualità del segnale WiFi, gli autori del progetto, Timo Arnall, Jørn Knutsen e Einar Sneve Martinussen hanno costruito un'asta 
che traducesse questo segnale, tramite un sensore, in segnali luminosi: l'asta è percorsa per tutta la sua lunghezza da led che si accendono in base all'intensità registrata. 
Questa "asta di misurazione", durante le fasi di registrazione, è stata spostata continuamente da un membro del gruppo, mentre gli altri hanno realizzato una serie di 
fotografie a lunga esposizione, realizzando così dei *light painting*: ovvero fotografie dove la luce viene fissata in più momenti, disegnando così delle configurazioni 
date dal movimento. 

### Cosa significa?
Le risultanti di questa operazione, sono delle "**topografie delle reti wireless**", che mettono in mostra dei *landscape* completamente rinnovati dalla presenza di nuove strutture, quasi architettoniche.
Gli autori riescono nella missione di rendere visibile ciò che non vediamo, ma che nonostante ciò è parte integrante della nostra vita e molto probabilmente ne condiziona 
il proseguimento, come fossero effettivamente delle strutture fisicamente presenti nell'ambiente in cui ci muoviamo.
Inoltre, da queste visualizzazioni, ci rendiamo conto che sebbene queste reti siano onnipresenti, esse sono allo stesso modo qualitativamente diverse, e descrivono quindi 
anche gli abitanti di una determinata area, il loro lavoro, e probabilmente le loro possibilità economiche.

### What if..?
Il progetto trasmette bene l'idea di quanto siamo immersi in queste reti. Potrebbe essere interessante integrare questi *light paintings* con la visualizzazione di 
altri segnali. Questo creerebbe dei landscape molto più fitti, forse confusionari, e quindi di impatto.

---

### References:
- *Immaterials: Light painting WiFi*, YOUrban [+](http://yourban.no/2011/02/22/immaterials-light-painting-wifi/)
