# Monument (if it bleeds, it leads), 2006, Caleb Larsen

![picture](https://i0.wp.com/www.we-make-money-not-art.com/yyy/0jauneu.jpg?w=940)

### Cos'è?
In una piccola stanza completamente vuota, un meccanismo costruito con i *Lego* e fissato in alto lascia cadere sul pavimento, ad intervalli regolari, delle palline di colore giallo. Queste si accumulano con il passare del tempo.

### Come funziona? 
Il meccanismo è "guidato" da un algoritmo che analizza i titoli di diverse testate giornalistiche, cercando di identificare notizie in cui vengono annunciate delle morti. 
Quindi, per ogni decesso riportato, lascia cadere una pallina gialla sul pavimento.

### Cosa significa?
Analizzando il titolo dell'istallazione si può giungere al significato dell'opera.
Innanzitutto, si tratta di un "**monumento**": probabilmente ogni pallina gialla rappresenta un piccolo memoriale per la persona che ha perso la vita. 
Queste palline però sono tutte uguali e, dopo un periodo di tempo abbastanza lungo, formeranno un accumulo indistinguibile sul pavimento. 
Questo ci porta alla seconda parte del titolo: "**_if it bleeds, it leads_**". È probabilmente un riferimento alla tendenza sensazionalista che i giornali hanno 
nel riportare notizie violente per attirare pubblico. A proposito di quest'ultimo, si nota che il meccanismo crea una sorta di attesa nello spettatore. 
Questa attitudine si potrebbe tradurre nell'accettazione forse inconsapevole, da parte del pubblico, della spettacolarizzazione creata dai giornali quando si parla di 
queste notizie.
Probabilmente il vero significato dell'opera non viene rivelato subito al pubblico, così da portarlo a **riflettere poi in un secondo momento sulla propria attitudine** verso l'opera stessa.

### What if..?
Se uno degli obiettivi dell'opera sta nel creare attesa e interesse nello spettatore, si potrebbe cercare di spettacolarizzare ancora di più la caduta delle palline. 
Ad esempio, utilizzando dei colori diversi per indicare etnie, religioni o provenienze; questo creerebbe una *data-visualization* "in tempo reale" su quanto le proprie 
origini possono influenzare il nostro destino.
Infine, sostituirei le palline con delle caramelle.

---

### References:
- Monument (if it bleeds, it leads), DVblog [+](http://dvblog.org/?p=228)
- Monument (if it bleeds, it leads), turbulence.org [+](http://www.turbulence.org/blog/archives/003016.html)
