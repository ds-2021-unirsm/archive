## Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

![immaterials](https://user-images.githubusercontent.com/76476654/119899834-f6d80b80-bf43-11eb-8725-49bf62ddfa4e.jpg)

*Che cos’è?*
<br/>L'installazione Immaterials: Light painting WiFi è frutto di un progetto chiamato Yourban, creato da Timo Arnall, Jørn Knutsen e Einar Sneve Martinussen. Il progetto consiste nella realizzazione di un’asta di misurazione Wifi che traccia la topografia di reti wireless e la restituisce sotto forma di grafici di luce che variano a seconda della loro posizione nello spazio. Necessitavano dell'oscurità per dipingere con la luce e questo rende Oslo in pieno inverno un'ottima location. Il progetto è evoluto poi in un film.

*Come funziona?*
<br/>La visualizzazione utilizza una tipica antenna WiFi mobile per misurare la ricezione e tracciare grafici di luce alti 4 metri. La luce pulsa mentre viene spostata, creando linee tratteggiate anziché continue. Questo crea una texture semitrasparente che consente alla visualizzazione di apparire all'interno dell'ambiente fisico senza coprirlo.

*Cosa significa?*
<br/>Il progetto intende evidenziare come la rete wireless sia divenuta importante per la comunicazione all’interno del tessuto urbano e di come questo spazio immateriale prenda forma. Si intende mostrare come la connessione sia qualitativamente e quantitativamente diversa all’interno di una città e di come essa descriva l’identità del luogo in cui è presente. Il progetto mostra come la rete sia una struttura urbana evoluta e creata principalmente dagli utenti che possono usufruirne. I tre artisti hanno reso visibile l'invisibile dando forma alle interazioni delle persone con i dispositivi e con la rete. 

*Cosa succederebbe se?*
<br/>Cosa succederebbe se si potesse sfruttare la fisicità della rete wireless per creare degli spazi comunitari nuovi? La tecnologia trasforma gli spazi e li rende mobili e spesso temporanei, come si possono creare nuove interazioni basandosi sulla materializzazione di queste informazioni? Sarebbe altresì interessante se il colore e l’intensità delle luci mostrassero altre informazioni sulla qualità del segnale.
<br>
<br>
<br>

# Altri progetti

![datas](https://user-images.githubusercontent.com/76476654/119947983-a4750a00-bf98-11eb-9807-889547868f6d.jpg)
<br>
*Datamatics, progetto artistico che esplora il potenziale per percepire l'invisibile multi-sostanza dei dati che permea il nostro mondo.*
<br>
[Discover it](https://www.ryojiikeda.com/project/datamatics/)

<br>

![pechino](https://user-images.githubusercontent.com/76476654/119899998-30a91200-bf44-11eb-8080-2cd495e6575f.jpg)
<br>
*Immaterial/Re-material. La storia dell’arte digitale in mostra a Pechino*
<br>
[Discover it](https://www.artribune.com/progettazione/new-media/2020/09/immaterial-re-material-arte-digitale-mostra-pechino/)




