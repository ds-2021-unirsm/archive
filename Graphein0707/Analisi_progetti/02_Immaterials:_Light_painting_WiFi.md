## Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

*Che cos’è?*
<br/>L'installazione Immaterials: Light painting WiFi è frutto di un progetto chiamato Yourban, creato da Timo Arnall, Jørn Knutsen e Einar Sneve Martinussen. Il progetto consiste nella realizzazione di un’asta di misurazione Wifi che traccia la topografia di reti wireless e la restituisce sotto forma di grafici di luce che variano a seconda della loro posizione nello spazio. Necessitavano dell'oscurità per dipingere con la luce e questo rende Oslo in pieno inverno un'ottima location. Il progetto è evoluto poi in un film.

*Come funziona?*
<br/>La visualizzazione utilizza una tipica antenna WiFi mobile per misurare la ricezione e tracciare grafici di luce alti 4 metri. La luce pulsa mentre viene spostata, creando linee tratteggiate anziché continue. Questo crea una texture semitrasparente che consente alla visualizzazione di apparire all'interno dell'ambiente fisico senza coprirlo.

*Cosa significa?*
<br/>Il progetto intende evidenziare come la connessione e la rete wireless in particolare, sia divenuta importante per la comunicazione all’interno del tessuto urbano e di come questo spazio immateriale prenda forma. Si intende mostrare come la connessione sia qualitativamente e quantitativamente diversa all’interno di una città e di come la rete descriva l’identità del luogo in cui è presente. Gli autori ci intendono mostrare come la portata e la diffusione della rete dipendano in modo preponderante dalla topografia di una città e come esse rappresentino una struttura urbana evoluta e creata principalmente dagli utenti che se la possono permettere e che ne usufruiscono. I tre artisti hanno reso visibile l'invisibile dando forma alle interazioni delle persone con i dispositivi e con la rete. 

*Cosa succederebbe se?*
<br/>Cosa succederebbe se si potesse sfruttare la fisicità della rete wireless per creare degli spazi comunitari nuovi? La tecnologia trasforma gli spazi e li rende mobili e spesso temporanei, come si possono creare nuove interazioni basandosi sulla materializzazione di queste informazioni? Sarebbe altresì interessante se il colore e l’intensità delle luci mostrassero altre informazioni sulla qualità del segnale. 
