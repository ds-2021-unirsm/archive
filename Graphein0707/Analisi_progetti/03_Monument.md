## Monument, 2006, Caleb Larsen

![68747470733a2f2f692e696d6775722e636f6d2f4e6f56505a67742e6a7067](https://user-images.githubusercontent.com/76476654/119971921-de063f00-bfb1-11eb-92d3-9a9a195617ef.jpg)

*Che cos’è?*
<br/>Monument è un'installazione creata da Caleb Larsen e collocata per alcuni mesi nel Peacock Visual Arts di Aberdeen, che rappresenta in tempo reale, attraverso delle palline in plastica gialla, il numero di persone vittime di omicidi. 

*Come funziona?*
<br/>L’installazione è composta da una scatola costruita in Lego posta sul soffitto della stanza dell’installazione e un software che analizza continuamente i titoli di 4.500 fonti di notizie in lingua inglese derivanti da tutto il mondo, alla ricerca di persone che sono state uccise. Quando il software trova una storia, un algoritmo conta il numero di morti associati alla notizia e invia un comando alla scatola per rilasciare il numero di palline equivalente al numero di morti. Le palline di plastica sono in realtà munizioni utilizzate nelle pistole giocattolo ad aria compressa. Si stima che circa 20000 palline siano fuoriuscite dalla scatola ogni mese, andando a spargersi in tutta la galleria durante il periodo della mostra.

*Cosa significa?*
<br/>L'installazione è una critica alla fissazione dei mass media per la tragedia, la naturale predisposizione a prestare maggiore attenzione alle notizie negative piuttosto che a quelle positive, soprattutto per quanto riguarda l’omicidio. Una metafora molto interessante è presente nella rappresentazione dei morti per omicidio attraverso delle munizioni di una pistola (giocattolo), quasi un paradosso se si pensa alla tematica in gioco. L’installazione comunica questo tragico evento in modo freddo ed essenziale, come se ormai fossimo talmente immersi in questo mondo caotico e distopico da non renderci conto di essere soltanto un numero in meno. Un’opera crea riflessione e al tempo stesso disagio, quasi un senso di colpa: lo spettatore attende la morte di un'altra persona per vedere l'opera in azione, che altro non è che una pallina che cade in terra. 

*Cosa succederebbe se?*
<br/>Cosa succederebbe se l’installazione fosse ancora più dettagliata ed andasse ad evidenziare le cause di morte di queste persone? Le persone potrebbero prendere ancora più coscienza della gravità del tema trattato o ne sarebbero spaventate? 
Le cause degli omicidi potrebbero essere inserite nell'installazione ed evidenziate attraverso il suono, nel momento in cui una pallina cade, un suono puntuale, legato alla causa di morte, viene liberato dentro alla stanza. La stimolazione uditiva accompagna quella visiva. 
<br>
<br>
<br>

# Altri progetti

![bilal_wafaa_domestic-tension](https://user-images.githubusercontent.com/76476654/119971205-f4f86180-bfb0-11eb-81ff-a14c5dc3fbbe.jpg)
<br>
*Wafaa Bilal: Drone Imperialism, Necropolitics, and Empathy, perfomance di resistenza*
<br>
[Discover it](https://artmejo.com/wafaa-bilal-drone-imperialism-necropolitics-and-empathy/)

