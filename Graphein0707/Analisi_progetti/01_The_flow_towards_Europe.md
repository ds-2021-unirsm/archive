## The flow towards Europe, 2015, Lucify

*Che cos’è?*
<br/>The flow towards Europe è una data visualization interattiva e open source realizzata da Juho Ojala E Ville Saarinen, che mostra il numero di persone richiedenti asilo nel corso del tempo. 

*Come funziona?*
<br/>La data visualization di The flow towards Europe è rappresentata da una mappa interattiva che evidenzia e distingue i vari paesi del mondo. Sopra la mappa è presente una timeline navigabile che mostra il totale dei rifugiati nell’anno selezionato. Scorrendo con il cursore sulla mappa è possibile visualizzare il flusso migratorio delle persone con dei piccoli punti e allo stesso tempo per ogni paese vi è un conteggio che mostra il numero di persone che sono partite o arrivate in un paese dal 2012 fino al 24 ottobre 2018 (ultimo aggiornamento dei dati). Ogni punto in movimento sulla mappa rappresenta 25 persone. Il progetto varia la sua natura a seconda del metodo di interazione dello spettatore: una mappa interattiva semplificata su dispositivi mobili, un video quando l'interazione non è necessaria o immagini fisse quando è necessaria solo un'istantanea. Sotto la mappa, un'altra infografica mostra il numero esatto di persone che si sono spostate da un paese all'altro ogni mese.

*Cosa significa?*
<br/>L'obiettivo di questo progetto è trasmettere la portata della crisi di rifugiati in modo intuitivo, memorabile e coinvolgente tale da rendere le persone consapevoli e partecipi del problema trattato. Allo stesso tempo questi numeri migratori caratterizzano la storia di popoli e persone e mostrano come le guerre abbia influenzato enormemente la loro vita, tanto da costringerle a cambiarla.

*Cosa succederebbe se…?*
<br/>E se questa visualizzazione fosse integrata esplicando i motivi per cui queste persone hanno deciso di emigrare e perché hanno scelto un determinato paese? Forse le persone sarebbero ancora più consapevoli e sensibili nei confronti della problematica? 

