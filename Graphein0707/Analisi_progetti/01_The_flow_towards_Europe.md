## The flow towards Europe, 2015, Lucify

![flow](https://user-images.githubusercontent.com/76476654/119948425-1cdbcb00-bf99-11eb-93d7-6765a88edf63.jpg)

*Che cos’è?*
<br/>The flow towards Europe è una mappa interattiva e open source realizzata da Juho Ojala E Ville Saarinen, che mostra il numero di persone richiedenti asilo nel corso del tempo. L'idea di questo progetto è nata durante un pranzo di discussione tra Ville e Juho in un seminario sulla visualizzazione dei dati e gli artisti utilizzano i dati pubblici dell'Agenzia delle Nazioni Unite per i rifugiati (UNHCR).

*Come funziona?*
<br/>La data visualization di The flow towards Europe è rappresentata da una mappa interattiva che evidenzia e distingue i vari paesi del mondo. Sopra la mappa è presente una timeline navigabile che mostra il totale dei rifugiati nell’anno selezionato. Scorrendo con il cursore sulla mappa è possibile visualizzare il flusso migratorio delle persone con una successione di punti e vi è un conteggio che mostra il numero di persone che sono partite o arrivate in un determinato paese dal 2012 fino al 24 ottobre 2018 (ultimo aggiornamento dei dati). Ogni punto in movimento sulla mappa rappresenta 25 persone. Il progetto varia la sua natura a seconda del mezzo di interazione dello spettatore: una mappa interattiva semplificata su dispositivi mobile, un video quando l'interazione non è necessaria o immagini fisse quando è necessaria solo un'istantanea. Sotto la mappa, un'altra infografica mostra il numero esatto di persone che si sono spostate da un paese all'altro ogni mese. E nell'ultima parte del sito è presente una rappresentazione grafica che paragona il numero dei profughi all'estensione di diversi campi da calcio, distinguendo coloro che hanno avuto asilo in Europa e coloro che invece sono rimasti in Turchia, Libano, Giordania, Iraq, Egitto e Nord Africa.

*Cosa significa?*
<br/>L'obiettivo di questo progetto è trasmettere la portata della crisi di rifugiati in modo intuitivo, memorabile e coinvolgente tale da rendere le persone consapevoli e partecipi del problema trattato. Allo stesso tempo questi numeri migratori caratterizzano la storia di popoli e persone e mostrano come le guerre abbiano influenzato enormemente la loro vita, tanto da costringere loro a cambiarla.

*Cosa succederebbe se…?*
<br/>E se questa visualizzazione fosse integrata esplicando i motivi per cui queste persone hanno deciso di emigrare e perché hanno scelto un determinato paese? Forse le persone sarebbero ancora più consapevoli e sensibili nei confronti della problematica? Se fosse possibile esplicitare il genere o l'età della persona in questione quanto cambierebbe la percezione delle persone sul tema? 

# Altri progetti

![screen](https://user-images.githubusercontent.com/76476654/122670189-f6d4cf80-d1c0-11eb-8a0f-dc4a433ddddf.png)
<br>
*Underworlds, piattaforma di monitoraggio della salute urbana in tempo reale.*
<br>
[Discover it](http://senseable.mit.edu/uw-pilot-study/)

