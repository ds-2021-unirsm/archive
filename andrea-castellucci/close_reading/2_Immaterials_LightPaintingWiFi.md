 # _Immaterials: Light painting WiFi_, 2011, Timo Arnall, Jørn Knutsen e Einar Sneve Martinussen
  ![immaterials-light_painting](http://res.cloudinary.com/voyoslo/image/upload/c_fill,dpr_1.0,h_1430,q_60,w_2515/aho_wifi)
  
   ## Cos'è?
   _Immaterials: Light painting WiFi_ è un progetto cinematografico che esplora e rappresenta le qualità spaziali e materiali delle reti wireless visualizzandole nello spazio attraverso immagini fotografiche.
   
   ## Come funziona?
   _Immaterials: Light painting WiFi_ è un film. Il suo funzionamento è quindi legato alla realizzazione del suo contenuto, in questo caso a come vengono visualizzate le reti wireless nello spazio. Per fare ciò, gli autori hanno costruito un’asta di misurazione delle reti wireless che visualizza la potenza del segnale attraverso delle luci distribuite a distanza regolare lungo l’asta stessa. 
   Spostando quest’ultima nello spazio viene visualizzata la variazione del segnale. Tramite delle fotografie a lunga esposizione dell’asta trasportata da un addetto, si possono osservare delle sezioni trasversali che riportano la variazione di intensità del segnale nello spazio.
   
   ## Cosa significa?
   Il significato di _Immaterials: Light painting WiFi_ sta nel rendere visibile il paesaggio invisibile generato dalle reti wireless, che occupa lo spazio che ci circonda. 
   La volontà di rendere tangibile e percepibile la loro immaterialità alimenta riflessioni riguardo come le reti stanno influenzando e come si stanno appropriando degli ambienti urbani, degli spazi, dei luoghi. 
   Il significato del progetto consiste nel dimostrare che lo spazio percepito come “vuoto”, o meglio, lo spazio in cui ci muoviamo noi esseri umani, è in realtà colmo di segnali che trasportano dati e informazioni codificate.
   
   ## Cosa succederebbe se...?
   Cosa succederebbe se nel racconto del progetto fossero messe in evidenza tutte le problematiche salutari causate dalle reti wireless? Questo progetto rende tangibile l’impatto delle reti non solo sull’ambiente urbano e sugli spazi in generale ma alimenta anche riflessioni riguardanti come il paesaggio immateriale impatta sull’essere umano. 
   Noi ci muoviamo e “nuotiamo” immersi in una massa immateriale di dati/informazioni che ci attraversano (…fisicamente?). Quali implicazioni comporta questo paesaggio invisibile?
   
   Cosa succederebbe se venissero mostrate mappature interne delle case? Ad esempio se venissero mostrate visualizzazioni del segnale in stanze come le camere da letto? 
   Queste visualizzazioni farebbero sicuramente riflettere in modo critico e approfondito su come le reti potrebbero influenzare il nostro benessere fisico e mentale in tutti i momenti della giornata.
   
   Cosa succederebbe se venissero mostrate mappature di spazi in cui il segnale è molto debole o quasi inesistente in contrapposizione con spazi in cui il segnale ha intensità molto alte? 
   Forse alcune aree potrebbero essere valorizzate meglio, o assumerebbero più semplicemente un fascino diverso. 
   Le persone potrebbero percepirli come luoghi più puri, più incontaminati, più primitivi. 
